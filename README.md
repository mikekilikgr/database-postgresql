# database-postgresql
2. Ανάκτηση δεδομένων και υπολογισμοί (κατασκευή συναρτήσεων postgreSQL)
2.1. Ανάκτηση ονοματεπωνύμου και ΑΜΚΑ καθηγητών και εργαστηριακού προσωπικού οι
οποίοι ανήκουν σε εργαστήρια ενός συγκεκριμένου τομέα για τον οποίο δίνεται ο κωδικός
τομέα.
2.2. Ανάκτηση των μαθημάτων μαζί με την βαθμολογία (θα δίνεται η επιθυμητή κατηγορία
βαθμολογίας, δηλαδή γραπτής εξέτασης, βαθμός εργαστηρίου ή τελική βαθμολογία) για το
τρέχον εξάμηνο και για ένα συγκεκριμένο φοιτητή (δίνεται ο ΑΜΚΑ του φοιτητή). 

4
2.3. Ανάκτηση αριθμού μητρώου και έτους εγγραφής των φοιτητών οι οποίοι είναι εγγεγραμμένοι
στο τρέχον εξάμηνο σε κατ΄ επιλογήν υποχρεωτικά μαθήματα.
2.4. Ανάκτηση όλων των κωδικών όλων των υποχρεωτικών μαθημάτων με την ένδειξη ΝΑΙ ή ΌΧΙ
ανάλογα με τον αν τα έχει περάσει συγκεκριμένος φοιτητής για τον οποίο δίνεται ο αριθμός
μητρώου του.
2.5. Ανάκτηση όλων των κατ΄ επιλογήν υποχρεωτικών μαθημάτων (κωδικός και τίτλος) που
προβλέπονται να διδάσκονται το τρέχον εξάμηνο αλλά δε διδάσκονται.
2.6. Εύρεση του καθηγητή (ΑΜΚΑ και email) ή των καθηγητών οι οποίοι έχουν διδάξει τα
περισσότερα μαθήματα. Συνυπολογίζονται τα μαθήματα μόνο των εξαμήνων που έχουν
ολοκληρωθεί.
2.7. Παρουσίαση του ποσοστού αριστούχων ανά μάθημα (κωδικός) συγκεκριμένου εξαμήνου
(καθορίζεται από το συνδυασμό τυπικού έτους παρακολούθησης typical_year και τυπικής
περιόδου typical_season). Λαμβάνονται υπόψη μόνο οι βαθμολογίες φοιτητών που πέρασαν
το μάθημα. Αριστούχοι θεωρούνται όσοι πέρασαν το μάθημα με τελική βαθμολογία
μεγαλύτερη ή ίση του 8,5.
2.8. Εύρεση του φόρτου των φοιτητών στο τρέχον εξάμηνο. Ο φόρτος υπολογίζεται ως το
άθροισμα των ωρών διαλέξεων, φροντιστηρίων και εργαστηρίων για τα μαθήματα στα οποία
έχει εγγραφεί ένας φοιτητής στο τρέχον εξάμηνο.
2.9. (*) Ανάκτηση κωδικών μαθημάτων τα οποία εξαρτώνται άμεσα ή έμμεσα μέσω σχέσεων
προαπαιτουμένων ή συνιστώμενων μαθημάτων από ένα συγκεκριμένο μάθημα του οποίου
δίνεται ο κωδικός. Με άλλα λόγια, ζητείται ο εντοπισμός των μαθημάτων που δεν μπορεί να
παρακολουθήσει ή δε συνίσταται να παρακολουθήσει ένας φοιτητής εφόσον δεν έχει ακόμη
περάσει το συγκεκριμένο μάθημα.
2.10.(*) Ανάκτηση του ΑΜΚΑ των φοιτητών που έχουν παρακολουθήσει επιτυχώς όλα τα
υποχρεωτικά μαθήματα τα οποία διδάσκονται στο τρέχον εξάμηνο.
3. Λειτουργικότητα με κατασκευή εναυσμάτων (triggers) στη postgreSQL
3.1. Αυτόματος έλεγχος ορθότητας κατά τη δημιουργία και ενημέρωση εξαμήνων με βάση τις
ημερομηνίες έναρξης και λήξης έτσι ώστε να μην επικαλύπτεται με κανένα άλλο
καταχωρημένο εξάμηνο. Επίσης έλεγχος ορθότητας θα πρέπει να γίνεται αυτόματα για
την χρονολογική συνέπεια της κατάστασης των εξαμήνων. Δηλαδή να μην παραβιάζεται
η χρονική σειρά των εξαμήνων με βάση την ένδειξη past, present, future, ούτε να
επιτρέπεται η ύπαρξη πολλαπλών εξαμήνων με την ένδειξη present.
3.2. Αυτόματος υπολογισμός τελικής βαθμολογίας και νέας κατάστασης (pass / fail) εγγραφών
φοιτητών στα μαθήματα όταν συμπληρωθούν ή αλλάξουν οι απαραίτητες επιμέρους
βαθμολογίες. Για το σκοπό αυτό θα πρέπει θα πρέπει να ληφθούν υπόψη όλοι οι κανόνες
βαθμολόγησης που έχουν περιγραφεί παραπάνω στην ενότητα Ι.
3.3. Σε περίπτωση εισαγωγής ή ενημέρωσης στον πίνακα Semester, θα πρέπει να
υπολογίζονται κατάλληλα τα παραγόμενα γνωρίσματα academic_year και
academic_season.
3.4. Αυτόματος έλεγχος εγγραφής φοιτητή σε εξαμηνιαίο μάθημα ώστε να ικανοποιούνται οι
περιορισμοί προαπαιτουμένων μαθημάτων και οι συνολικές διδακτικές μονάδες των
μαθημάτων που θα παρακολουθήσει ο φοιτητής μαζί με το εν λόγω μάθημα να μην
υπερβαίνουν 20 διδακτικές μονάδες ή το πλήθος των μαθημάτων να μην υπερβαίνει τα 6.
Ο έλεγχος ενεργοποιείται κατά την εισαγωγή νέων εγγραφών “requested” ή κατά την
ενημέρωση από ‘proposed’ σε ‘requested’. Αν πληρούνται οι προϋποθέσεις, η κατάσταση
γίνεται άμεσα ‘approved’, ενώ αν ο έλεγχος αποτύχει τότε η κατάσταση παίρνει την τιμή
‘rejected’. Δεν επιτρέπεται ούτε εισαγωγή ούτε ενημέρωση εγγραφών σε/από κατάσταση
‘approved’ ή ‘rejected’ γιατί αυτό θα γίνεται μόνο μέσω του εναύσματος όπως ήδη
περιγράφηκε. 
